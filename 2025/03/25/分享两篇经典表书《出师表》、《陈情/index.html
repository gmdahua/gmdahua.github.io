<!DOCTYPE html>
<html>
<head>
  <meta charset="utf-8">
  
  
  <title>​​分享两篇经典表书《出师表》​​、​《陈情表》 | Hexo</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="中国经典表书 ​​《出师表》​ ​作者：诸葛亮（三国时期） ​背景：诸葛亮北伐前写给蜀汉后主刘禅的奏表，表达对国家的忠诚和治国建议。 ​名句：“鞠躬尽瘁，死而后已。” ​地位：被誉为“千古第一忠臣表”，文辞恳切，感人至深。    出师表 作者：诸葛亮 先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣">
<meta property="og:type" content="article">
<meta property="og:title" content="​​分享两篇经典表书《出师表》​​、​《陈情表》">
<meta property="og:url" content="http://example.com/2025/03/25/%E5%88%86%E4%BA%AB%E4%B8%A4%E7%AF%87%E7%BB%8F%E5%85%B8%E8%A1%A8%E4%B9%A6%E3%80%8A%E5%87%BA%E5%B8%88%E8%A1%A8%E3%80%8B%E3%80%81%E3%80%8A%E9%99%88%E6%83%85/index.html">
<meta property="og:site_name" content="Hexo">
<meta property="og:description" content="中国经典表书 ​​《出师表》​ ​作者：诸葛亮（三国时期） ​背景：诸葛亮北伐前写给蜀汉后主刘禅的奏表，表达对国家的忠诚和治国建议。 ​名句：“鞠躬尽瘁，死而后已。” ​地位：被誉为“千古第一忠臣表”，文辞恳切，感人至深。    出师表 作者：诸葛亮 先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣">
<meta property="og:locale" content="en_US">
<meta property="og:image" content="https://www.huanote.com/myblog/wp-content/uploads/2025/03/67e22d3c0b45f.webp">
<meta property="og:image" content="https://ziyuan.guwendao.net/authorImg300/xijinlimi.jpg">
<meta property="article:published_time" content="2025-03-25T04:11:00.000Z">
<meta property="article:modified_time" content="2025-06-25T02:28:44.859Z">
<meta property="article:author" content="John Doe">
<meta name="twitter:card" content="summary">
<meta name="twitter:image" content="https://www.huanote.com/myblog/wp-content/uploads/2025/03/67e22d3c0b45f.webp">
  
    <link rel="alternate" href="/atom.xml" title="Hexo" type="application/atom+xml">
  
  
    <link rel="shortcut icon" href="/favicon.png">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<link rel="stylesheet" href="https://cdn.jsdelivr.net/npm/fork-awesome@1.2.0/css/fork-awesome.min.css">

<meta name="generator" content="Hexo 7.3.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">Hexo</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
        
          <a class="nav-icon" href="/atom.xml" title="RSS Feed"><span class="fa fa-rss"></span></a>
        
        <a class="nav-icon nav-search-btn" title="Search"><span class="fa fa-search"></span></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://example.com"></form>
      </div>
    </div>
  </div>
</header>

      <div class="outer">
        <section id="main"><article id="post-分享两篇经典表书《出师表》、《陈情" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/2025/03/25/%E5%88%86%E4%BA%AB%E4%B8%A4%E7%AF%87%E7%BB%8F%E5%85%B8%E8%A1%A8%E4%B9%A6%E3%80%8A%E5%87%BA%E5%B8%88%E8%A1%A8%E3%80%8B%E3%80%81%E3%80%8A%E9%99%88%E6%83%85/" class="article-date">
  <time class="dt-published" datetime="2025-03-25T04:11:00.000Z" itemprop="datePublished">2025-03-25</time>
</a>
    
  <div class="article-category">
    <a class="article-category-link" href="/categories/%E7%AC%94%E8%AE%B0%E6%9C%AC/">笔记本</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      ​​分享两篇经典表书《出师表》​​、​《陈情表》
    </h1>
  

      </header>
    
    <div class="e-content article-entry" itemprop="articleBody">
      
        <h5 id="中国经典表书"><a href="#中国经典表书" class="headerlink" title="中国经典表书"></a><strong>中国经典表书</strong></h5><ol>
<li>​<strong>​《出师表》​</strong><ul>
<li>​<strong>作者</strong>：诸葛亮（三国时期）</li>
<li>​<strong>背景</strong>：诸葛亮北伐前写给蜀汉后主刘禅的奏表，表达对国家的忠诚和治国建议。</li>
<li>​<strong>名句</strong>：“鞠躬尽瘁，死而后已。”</li>
<li>​<strong>地位</strong>：被誉为“千古第一忠臣表”，文辞恳切，感人至深。</li>
</ul>
</li>
</ol>
<p>出师表</p>
<p>作者：诸葛亮</p>
<p>先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气；不宜妄自菲薄，引喻失义，以塞忠谏之路也。</p>
<p>宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。</p>
<p>侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。</p>
<p>将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。</p>
<p>亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞亮死节之臣，愿陛下亲之信之，则汉室之隆，可计日而待也。</p>
<p>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事。由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣！</p>
<p>先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原；庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。</p>
<p>愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎。陛下亦宜自谋，以咨诹善道，察纳雅言，深追先帝遗诏，臣不胜受恩感激。</p>
<p>今当远离，临表涕零，不知所言。</p>
<p><img src="https://www.huanote.com/myblog/wp-content/uploads/2025/03/67e22d3c0b45f.webp"></p>
<ol>
<li><ol start="2">
<li>​<strong>​《陈情表》​</strong><ul>
<li>​<strong>作者</strong>：李密（西晋）</li>
<li>​<strong>背景</strong>：李密为辞官奉养祖母，向晋武帝上表陈情，以孝心打动君主。</li>
<li>​<strong>名句</strong>：“臣无祖母，无以至今日；祖母无臣，无以终余年。”</li>
<li>​<strong>地位</strong>：与《出师表》并称“忠孝双璧”，情感真挚，逻辑严密。</li>
</ul>
</li>
</ol>
</li>
</ol>
<p><a target="_blank" rel="noopener" href="https://www.gushiwen.cn/shiwenv_f84986dafb2d.aspx"><strong>陈情表</strong></a></p>
<p>作者：<a target="_blank" rel="noopener" href="https://www.gushiwen.cn/authorv.aspx?name=%E8%A5%BF%E6%99%8B%C2%B7%E6%9D%8E%E5%AF%86">西晋·李密</a><a target="_blank" rel="noopener" href="https://www.gushiwen.cn/shiwens/default.aspx?cstr=%E9%AD%8F%E6%99%8B">〔魏晋〕</a></p>
<p><a target="_blank" rel="noopener" href="https://www.gushiwen.cn/authorv.aspx?name=%E8%A5%BF%E6%99%8B%C2%B7%E6%9D%8E%E5%AF%86"><img src="https://ziyuan.guwendao.net/authorImg300/xijinlimi.jpg" alt="西晋·李密"></a></p>
<p>臣密言：臣以险衅，夙遭闵凶。生孩六月，慈父见背；行年四岁，舅夺母志。祖母刘愍臣孤弱，躬亲抚养。臣少多疾病，九岁不行，零丁孤苦，至于成立。既无伯叔，终鲜兄弟，门衰祚薄，晚有儿息。外无期功强近之亲，内无应门五尺之僮，茕茕孑立，形影相吊。而刘夙婴疾病，常在床蓐，臣侍汤药，未曾废离。(愍 一作：悯；孑立 一作：独立)</p>
<p>逮奉圣朝，沐浴清化。前太守臣逵察臣孝廉；后刺史臣荣举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣逋慢；郡县逼迫，催臣上道；州司临门，急于星火。臣欲奉诏奔驰，则刘病日笃，欲苟顺私情，则告诉不许：臣之进退，实为狼狈。</p>
<p>伏惟圣朝以孝治天下，凡在故老，犹蒙矜育，况臣孤苦，特为尤甚。且臣少仕伪朝，历职郎署，本图宦达，不矜名节。今臣亡国贱俘，至微至陋，过蒙拔擢，宠命优渥，岂敢盘桓，有所希冀。但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，无以终余年。母、孙二人，更相为命，是以区区不能废远。</p>
<p>臣密今年四十有四，祖母今年九十有六，是臣尽节于陛下之日长，报养刘之日短也。乌鸟私情，愿乞终养。臣之辛苦，非独蜀之人士及二州牧伯所见明知，皇天后土实所共鉴。愿陛下矜愍愚诚，听臣微志，庶刘侥幸，保卒余年。臣生当陨首，死当结草。臣不胜犬马怖惧之情，谨拜表以闻。(矜愍 一作：矜悯)</p>

      
    </div>
    <footer class="article-footer">
      <a data-url="http://example.com/2025/03/25/%E5%88%86%E4%BA%AB%E4%B8%A4%E7%AF%87%E7%BB%8F%E5%85%B8%E8%A1%A8%E4%B9%A6%E3%80%8A%E5%87%BA%E5%B8%88%E8%A1%A8%E3%80%8B%E3%80%81%E3%80%8A%E9%99%88%E6%83%85/" data-id="cmcbc5hyp0049akuy5pwk86mq" data-title="​​分享两篇经典表书《出师表》​​、​《陈情表》" class="article-share-link"><span class="fa fa-share">Share</span></a>
      
      
      
    </footer>
  </div>
  
    
<nav id="article-nav">
  
    <a href="/2025/03/28/navigation/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          导航栏
        
      </div>
    </a>
  
  
    <a href="/2025/03/21/%E8%BD%AC%E4%B8%80%E7%AF%87%E4%BA%BA%E6%B0%91%E6%97%A5%E6%8A%A5%E6%96%87%E7%AB%A0%EF%BC%9A%E6%80%8E%E6%A0%B7%E6%89%8D%E8%83%BD%E7%9D%A1%E4%B8%AA%E5%A5%BD%E8%A7%89%EF%BC%9F%E8%B6%85/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">转一篇人民日报文章：怎样才能&amp;ldquo;睡个好觉&amp;rdquo;？超详细睡眠健康指南来了&amp;rarr;</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">Categories</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/uncategorized/">uncategorized</a></li><li class="category-list-item"><a class="category-list-link" href="/categories/%E5%B0%8F%E7%9B%B8%E5%86%8C/">小相册</a></li><li class="category-list-item"><a class="category-list-link" href="/categories/%E7%AC%94%E8%AE%B0%E6%9C%AC/">笔记本</a></li><li class="category-list-item"><a class="category-list-link" href="/categories/%E8%AE%B0%E4%BA%8B%E6%9C%AC/">记事本</a></li></ul>
    </div>
  </div>


  
    
  <div class="widget-wrap">
    <h3 class="widget-title">Tags</h3>
    <div class="widget">
      <ul class="tag-list" itemprop="keywords"><li class="tag-list-item"><a class="tag-list-link" href="/tags/%E6%A0%91/" rel="tag">树</a></li><li class="tag-list-item"><a class="tag-list-link" href="/tags/%E8%B6%A3%E5%91%B3/" rel="tag">趣味</a></li><li class="tag-list-item"><a class="tag-list-link" href="/tags/%E9%BB%91%E7%99%BD/" rel="tag">黑白</a></li></ul>
    </div>
  </div>


  
    
  <div class="widget-wrap">
    <h3 class="widget-title">Tag Cloud</h3>
    <div class="widget tagcloud">
      <a href="/tags/%E6%A0%91/" style="font-size: 10px;">树</a> <a href="/tags/%E8%B6%A3%E5%91%B3/" style="font-size: 10px;">趣味</a> <a href="/tags/%E9%BB%91%E7%99%BD/" style="font-size: 20px;">黑白</a>
    </div>
  </div>

  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2025/06/">June 2025</a></li><li class="archive-list-item"><a class="archive-list-link" href="/archives/2025/04/">April 2025</a></li><li class="archive-list-item"><a class="archive-list-link" href="/archives/2025/03/">March 2025</a></li><li class="archive-list-item"><a class="archive-list-link" href="/archives/2025/02/">February 2025</a></li><li class="archive-list-item"><a class="archive-list-link" href="/archives/2025/01/">January 2025</a></li><li class="archive-list-item"><a class="archive-list-link" href="/archives/2024/12/">December 2024</a></li><li class="archive-list-item"><a class="archive-list-link" href="/archives/2024/11/">November 2024</a></li><li class="archive-list-item"><a class="archive-list-link" href="/archives/2024/10/">October 2024</a></li><li class="archive-list-item"><a class="archive-list-link" href="/archives/2024/09/">September 2024</a></li><li class="archive-list-item"><a class="archive-list-link" href="/archives/2024/08/">August 2024</a></li><li class="archive-list-item"><a class="archive-list-link" href="/archives/2024/03/">March 2024</a></li><li class="archive-list-item"><a class="archive-list-link" href="/archives/2023/12/">December 2023</a></li><li class="archive-list-item"><a class="archive-list-link" href="/archives/2023/11/">November 2023</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2025/06/24/hello-world/">Hello World</a>
          </li>
        
          <li>
            <a href="/2025/06/24/%E5%9C%A8%E5%8D%95%E4%BD%8D%EF%BC%8C%E6%83%B3%E8%A6%81%E8%BF%87%E5%BE%97%E8%88%92%E5%9D%A6%EF%BC%8C%E4%B8%80%E5%AE%9A%E8%A6%81%E8%AE%B0%E4%BD%8F%E8%BF%994%E4%BB%B6%E4%BA%8B/">在单位，想要过得舒坦，一定要记住这4件事</a>
          </li>
        
          <li>
            <a href="/2025/06/24/%E4%B8%8D%E8%A6%81%E8%AF%B7%E4%B8%80%E5%A4%A7%E7%BE%A4%E4%BA%BA%E5%90%83%E9%A5%AD/">不要请一大群人吃饭</a>
          </li>
        
          <li>
            <a href="/2025/06/22/%E4%B8%80%E8%BA%BA%E5%88%B0%E5%BA%8A%E4%B8%8A%E5%B0%B1%E8%83%A1%E6%80%9D%E4%B9%B1%E6%83%B3%E7%9D%A1%E4%B8%8D%E7%9D%80%EF%BC%9F3%E4%B8%AA%E6%96%B9%E6%B3%95%EF%BC%8C%E8%84%91%E5%AD%90%E4%B8%80%E4%B8%8B/">一躺到床上就胡思乱想睡不着？3个方法，脑子一下就&amp;ldquo;空&amp;rdquo;了！（转自人民日报）</a>
          </li>
        
          <li>
            <a href="/2025/06/21/%E5%90%84%E4%B8%AA%E8%A1%8C%E4%B8%9A%E7%9A%84%E6%BD%9C%E8%A7%84%E5%88%99/">各个行业的潜规则</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2025 John Doe<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>